# **Odpowiedź na wydane polecenie redysponowania**

## Przekazanie odpowiedzi na wydane polecenie redysponowania
Nadawca: OSDp

Odbiorca: OSP

### Charakterystyka komunikatu
Komunikat jest biznesową odpowiedzią na komunikat wydanego polecenia redysponowania. Odpowiedź na wydane polecenia redysponowania dotyczy potwierdzenia przyjęcia do realizacji polecenia redysponowania bądź informacji o braku możliwości wykonania polecenia wydanego przez OSP.

Komunikat w swojej strukturze odwołuje się do numeru i okresu wydanego polecenia, na który odpowiada. Ponadto zawiera kod decyzji dotyczącej realizacji otrzymanego polecenia oraz opcjonalny element opisu - krótkiego komentarza opisującego powód decyzji - szczególnie istotny w przypadku odrzucenia polecenia.

### Status obsługi komunikatu
**Komunikat przyjęty** -  przekazanie technicznej odpowiedzi na komunikat, zawierającej informację o jego przyjęciu. Zarejestrowanie odpowiedzi na wydane polecenie redysponowania, zapisanie komunikatu odpowiedzi na wydane polecenie.

**Komunikat odrzucony** - przekazanie technicznej odpowiedzi na komunikat, zawierającej wyniki walidacji jego poprawności, będące powodem jego odrzucenia. Zapisanie komunikatu odpowiedzi na wydane polecenie.